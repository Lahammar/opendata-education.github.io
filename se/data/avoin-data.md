---
title: Open Data
lang: se
ref: data
category: data
---

# Open Data

Data och information är termer som man regelbundet råkar på. Utan att desto djupare gå in på ordens definition, kan vi tänka att data är en samling värden,
och när man analyserar dem får man information. Från informationen kan vi sedan utvinna kunskap. En enskild bit av data (datum) ger kanske ingen information utan
ett förklarande sammanhang. Övergången från data till information är oftast inte så självklar, och ibland kan det krävas många steg av förädling innan informationen är användbar.

"Öppna Data" avser sådan data som är fritt tillgängligt (och gratis) för vem som helst att analysera.
I de flesta fall delas öppna data i ett filformat som är lätt att behandla i kalkylprogram, så som .csv eller .xml.

Internet dignar av användbara data, men att hitta det man söker kan innebära mycket sökande och krångel med filformat. Om man googlar “öppna data”, “avoin data”, “open data”, open data portal” eller liknande så kommer man igång. Om eleverna söker sina egna datasets att undersöka så kan det vara bra att samtidigt gå igenom vikten av källkritik. Hur tillförlitlig är infromationen från olika institut eller stater? Är den ärligt och neutralt presenterad, eller utvald för att stöda en viss agenda?
