---
title: Jupyter Notebook -ympäristö
lang: fi
ref: jupyter
category: jupyter
---

# Jupyter Notebook -ympäristö

<img src="https://upload.wikimedia.org/wikipedia/commons/thumb/3/38/Jupyter_logo.svg/1200px-Jupyter_logo.svg.png" alt="jupyter" width="40%" class="center"/>

Jupyter Notebook on avoimen lähdekoodin työkalu, joka on syntynyt IPythonin pohjalta osana [Project Jupyteria](https://jupyter.org/) vuonna 2014. Notebookit ovat interaktiivisia ympäristöjä, joissa voidaan yhdistellä mm. tekstiä, kuvia, videoita ja ohjelmakoodia.

Notebookien vahvuudet ovat opetustoimen tarpeisiin mitä parhaimmat.
Käyttöönottoa varten ei tarvitse asentaa mitään ohjelmistoja omalle koneelle, vaan notebookeja voidaan käyttää nettiselaimella.
Lisäksi notebookien jakaminen ja muokkaaminen on helppoa.
Tarjottujen esimerkkiharjoitteiden pohjalta opettajien on helppoa lähteä luomaan omia materiaalejaan.

Jupyter notebookit ovat tiedostotyyppiä IPYNB (IPython Notebook), mutta tallentuvat esittelyä varten helposti vaikkapa HTML- tai PDF-muodotoon. Muistio itse on ohjelmointikielen suhteen neutraali pohja, mutta siihen liitetään sopiva ydin (kernel), joka ymmärtää haluttua kieltä. Project Jupyter alkoi pääasiassa Julian, Pythonin ja R-kielen ympäristönä, mutta nykyisellään sitä voi käyttää kymmenillä muillakin. Tällä sivulla keskitytään Pythoniin.