---
title: Materiaalit
lang: fi
ref: materiaalit
---

# Materiaalit

Kehitetyt materiaalit on karkeasti jaettu sekä kielen että oppiaineen mukaan.
Materiaalit ovat saatavilla Jupyter Book -ympäristöissä, joihin pääset alempana olevista linkeistä.
Jupyter Bookit ovat käytännössä siistin näköisiä dokumentteja tai "kirjoja", jotka koostuvat Markdown- ja notebook-tiedostoista.
Jupyter Bookien hyviä puolia ovat mm. että niiden käyttöönotto on helppoa, notebookit ja niissä olevat koodisolut voidaan ajaa valmiiksi, jolloin tulos näkyy suoraan kirjassa ja notebookien käynnistäminen muokattavaan muotoon MyBinderissa on vaivatonta. 

## Suomenkieliset materiaalit

Suomenkielistä materiaalia löytyy tällä hetkellä seuraavista aiheista:
- [Biologia](https://opendata-education.github.io/Biologia)
- [Maantiede](https://opendata-education.github.io/Maantiede)

Lisäksi materiaalia ja ohjeita erityisesti **hiukkasfysiikkaan** liittyen löydät täältä:
- [https://avoin-data-opas.github.io/](https://avoin-data-opas.github.io/)

## Englanninkieliset materiaalit

Englanninkielistä materiaalia löytyy tällä hetkellä seuraavista aiheista:
- [Languages](https://opendata-education.github.io/Languages)

## Miten käytän materiaaleja?

Jupyter Bookeihin pääset kätevästi yllä olevista linkeistä.
Kirjat pitävät sisällään aina yhteen aiheeseen liittyviä harjoituksia, jotka näkyvät yleensä valmiiksi ajettuina notebookeina.
Koodia pääsee itse kokeilemaan ja muokkaamaan käynnistämällä haluamansa notebook Binderissa (ks. ohje alla).
Jos tarvitset ohjeita Jupyter Notebookin käyttöön, paina [tästä](/fi/jupyter/jupyter-aloitus.html).
Jos tarvitset ohjeita Pythonin käyttöön, paina [tästä](/fi/jupyter/python.html).

### Notebookin käynnistäminen Binderissa

1. Avaa haluamasi notebook-harjoitus Jupyter Bookissa valitsemalla se vasemmalla olevasta sisällysluettelosta.
1. Klikkaa oikealla ylhäällä olevaa avaruusraketin kuvaa (ks. kuva alla).
1. Paina "Binder"-painiketta.
1. Notebook avautuu nyt Binderissa, huom. tässä voi kestää joitakin minuutteja.

![Kuva, jossa näytetään, että notebookin voi avata Binderissa painamalla sivun oikealla yläreunassa olevaa avaruusraketin kuvaa.](/assets/img/jupyter-book-example.png)
